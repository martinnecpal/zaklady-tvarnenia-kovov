### KLASIFIKACE TVÁRECÍCH POCHODỨ PODLE TEPLOTY A TEPELNÉHO EFEKTU

Plastické vlastnosti čistých kovů a jejich slitin a velikost odporu, který kladou plastickým deformacím, mění se s teplotou. Při vysokých teplotách jsou plastické vlastnosti zpravidla lepší a deformační odpor je menší než při normální teplotě. Předpokládá to však, že struktura kovů je při těchto teplotách tvořena jednou fází, např. u ocelí fází gama. Vyskytují-li se ve struktuře dvě fáze, hlavně pak fáze o rozdílných vlastnostech, pak se tvařitelnost takového kovu zhoršuje. Takto např. zhoršuje tvařitelnost oceli přítomnost feritu delta ve fázi železa gama.

Velké plastické deformace, které nastávají při technologických tvářecích pochodech za studena, mají za následek rozrušení krystalové mřížky jednotlivých kovových zm a jejich trvalou deformaci. To je doprovázeno zvýšením odporu proti dalšímu tvárení a nakonec i vyčerpáním schopnosti k další plastické deformaci. Je to následek poruch v krystalové mřížce, které mohou vést k mikrotrhlinám a k makrotrhlinám. Avšak zahřátím se krystalová mřížka kovu uzdravuje, odpor proti další deformaci se snižuje, plastické vlastnosti se zlepšují a kov nabývá opět schopnosti k dalšímu plastickému tváření. Probíhá-li tvářecí pochod při dosti vysokých teplotách, nastává toto uzdravení krystalové mřížky ihned v průběhu plastických deformací.

Z uvedených důvodů je teplota důležitým dělítkem technologických tvářecích pochodů. Uzdravování rozrušené krystalové mřížky a opětovný růst krystalových zrn, která byla tvářením zdeformována, nazývá se rekrystalizace. Nově vzniklá struktura je strukturou původní fáze před tvářením. Při rekrystalizaci tedy nenastávají fázové přeměny.

Rekrystalizace nastává postupně v určitém intervalu teplot, úplná rekrystalizace pak při určité teplotě, kterou označujeme jako teplotu rekrystalizační. Rekrystalizační teplota $$T_r$$ je u různých kovů a slitin různě vysoká. Bylo zjištěno, že závisí na teplotě tavení $$T_t$$ . U většiny kovů se rovná čtyřem desetinám teploty tavení v $$K$$ .

$$
Tr=0,4.T_t
$$

Podle toho, zda tvářecí proces probíhá pod rekrystalizační teplotou nebo nad ní, můžeme tvářecí pochody rozdělit na tváření za studena a tváření za tepla.