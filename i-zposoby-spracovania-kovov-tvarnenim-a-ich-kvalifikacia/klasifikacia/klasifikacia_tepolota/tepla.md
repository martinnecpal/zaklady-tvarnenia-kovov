#### TVÁŘENÍ ZA TEPLA

Tváření za tepla probíhá při teplotách vyšších, než je teplota rekrystalizační. Za tváření za tepla považujeme procesy probíhající při teplotách vyšších než ( 0,7 . T\_{\mathrm{t\}} ). Při těchto teplotách je schopnost krystalů k uzdravování krystalové mřížky tak velká, že současně s rozrušením krystalových zrn při deformačním procesu nastává uzdravování krystalové mřížky. Rekrystalizace nastává tedy ještě během tvářecího procesu, a proto má kov normální krystalickou strukturu. ( Z ) těchto důvodů se nemění jeho mechanické a fyzikální vlastnosti. Jen tehdy, když se tváří kov, který má licí strukturu, např. ocelový ingot, mění se jeho licí struktura. Po tváření je struktura kovu stejnorodá a mechanické vlastnosti se zlepšují.

Kov si dále zachovává dobré plastické vlastnosti a schopnost ( k ) dalšímu tváření. Proto je možno tvářet za tepla kovy se značně velkými stupni plastické deformace.

Většina technických kovů a jejich slitin má rekrystalizační teplotu značně vyšší, než je normální teplota místnosti. Proto je tváření těchto kovů při normální teplotě, i když se tvářený kov při tom vlivem deformace zahřívá, tvářením za studena a je spojeno se známými jevy zpevňování. Ale některé kovy, např. olovo, mají rekrystalizační teplotu blízkou normální teplotê, nebo i nižší. Proto je u olova tváření za normální teploty tvářením v oblasti teplot nad teplotou rekrystalizační, tedy tvářením „za tepla". Mechanické a plastické vlastnosti olova se tvářením nemění. ( Z ) těchto důvodů se pro zkoumání jevů probíhajících při tvárení za tepla ( s ) výhodou používá olověných vzorků tvářených při normální teplotě.