### VŠEOBECNÉ ZNAKY TECHNOLOGICKÝCH TVÁRECÍCH POCHODOV

Při technologických tvářecích pochodech, jako je kování, lisování, ohýbáni, válcování, tažení atd., využíváme plastických vlastností kovủ na výrobu různých polotovarủ a hotových výrobků. Změny tvaru a rozměrů, jež přitom nastávají, jsou zpủsobeny vnějšími silami, které v tvářeném tělese vyvolají takový stav napjatosti, že se překročí mez kluzu materiálu a vznikne trvalá deformace požadovaného směru a velikosti. Nesmí se však při tom překročit napětí, jimiž by se porušila soudržnost kovu. Na plastické vlastnostǐ lze působit ohřevem a stavem napjatosti, takže je třeba hovořit o fyzikálním stavu kovu, při němž trvalé deformace probíhají.

Přemisťování částic kovu v jeho tuhém stavu pod účinkem vnějších sil vyvozených nástrojem má některé znaky tečení viskózních látek. Má však na ně vliv krystalická stavba kovu. Proto hovoříme o plastickém tečení kovů. Teoreticky (a všeobecně i prakticky) nastává při tom jen prostorové přemisťování částic materiálu, takže celkový objem tváreného materiálu se nemění. Zákon stálosti objemu je jedním ze základních zákonủ při studiu velkých plastických deformací.

Na rozdíl od fyzikálně chemických metalurgických pochodů není tváření kovủ teoreticky spojeno se ztrátami materiálu. Avšak povaha vlastních technologických tvářecích pochodů způsobuje, že se na hotový výrobek nevyužije veškerého vsázkového materiálu. Část materiálu se ztrácí jako technologický odpad. Při tváření za tepla vznikají určité ztráty vsázkového materiálu v okujích, které jsou produktem oxidace kovu.

Velikost technologického odpadu má vážné důsledky ekonomické, neboť u technologických tvářecích pochodů je vsázkový materiál nejpodstatnější částí vlastních nákladů. Je tedy úkolem nejen aplikované technologie, ale i teorie tvářecích pochodů hledat prostředky a cesty k maximálnímu využití vsázkového materiálu na určený výrobek. Náležitá znalost teoretických otázek tvářecích pochodů je podmínkou jejich dalšího technického i ekonomického rozvoje.

Technologický tvářecí pochod je spojitým dějem. Protože se při něm celkový tvářený objem nemění, lze pro zkoumání technologických tvářecích pochodů použít rovnic kontinuity. Tyto rovnice vyjadřují stálost objemu materiálu protékajícího v časové jednotce určitým prŭřezem. V praktické aplikaci se rovnice kontinuity uplatňují např. při válcování nebo při tažení.

Průběh deformace při plastickém tváření kovů závisí na stavu napjatosti. Velikost deformace při tom závisí na velikosti napětí, avšak tato závislost není lineární. Při zkoumání vzájemných závislostí napětí a deformací přijímáme předpoklad, že směry deformací se ztotožňují se směry napětí. Cílem tvářecích pochodů je způsobit deformace potřebné velikosti v požadovaném směru. Proto je nutno znát zákonitost změn stavu napětí a deformace a umět tyto stavy a jejich změny vyjádřit početně.

Technologické tvárecí pochody při zpracování kovů jsou spojeny se změnami jejich fyzikálních a mechanických vlastností a v mnoha případech i se změnami chemické povahy. Znalost těchto změn je velmi důležitá. Jde zejména o zpevnění některých kovů pří tváření za studena, nebo o změny struktury, což se projevuje anizotropností mechanických vlastností, o procesy difúzní povahy atd.

Pro zpracování tvářením nejsou všechny kovy a jejich slitiny stejně vhodné. Také dosažený stupeň plastické deformace bývá za různých podmínek tváření různý. Kovy, které se mají podrobit technologickým tvářecím pochodům musí mít potřebnou technologickou tvařitelnost. To znamená, že při daných podmínkách tváření musí mít náležitou plastičnost a bez porušení soudržnosti musí snést požadovaný stupeň deformace. Tvařitelnost závisí na chemických a fyzikálních vlastnostech kovů, na jejich struktuře a podmínkách tváření, zejména na teplotě a rychlosti deformace. Rozhodující je při tom stav napjatosti. Proto mủže mít tentýž kov za různých podmínek deformace a při různých tvářecích pochodech různou technologickou tvařitelnost. Úkolem teorie tváření kovů je též zkoumat otázky technologické tvařitelnosti a hledat prostředky a způsoby pro jejich vyjádření a objektivní posouzení oproštěné od specifických vlivů jednotlivých způsobů tvărení.